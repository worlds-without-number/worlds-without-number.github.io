---
title: "Φάμιρ η Ζωντανή Καταιγίδα και Σέραπις ο Σιωπηλός Κυνόδοντας"
date: 2025-02-21 1:34:00 +0300
categories: [Llagis, Deities]
tags: [Phamir, Serapis, Llagis, Long Night]
author: Grumpy Gm
toc: false
comments: true
image: /assets/img/posts/2025-2-21/Phamir.png
---

> # Ζούγκλα της Χειμωνοπαγίδας, ημέρα 10η του μήνα HarvestMight, 200 χρόνια Α.S(After Shun's Fall)

Ο Φάμιρ, η Ζωντανή Καταιγίδα είναι ο θεός της δύναμης των Λαγκιανών. Οι δοξασίες τον παρουσιάζουν σαν το αναπόφευκτο ξέσπασμα της φύσης ενάντια στην αφύσικη βαναυσότητα του Σαν. Τα έργα του Ψυχρού Ήλιου και οι πληγές που άφησαν στο διάβα τους, μαστίζουν το Λάγκις ακόμα και σήμερα. Αυτή η τραγωδία είναι κάτι που δεν πρέπει να ξεχνάμε. Αυτό ήταν που έφερε την λεγεώνα μας σε αυτό τον τόπο. Όσο επικίνδυνη και να είναι η αποστολή μας, θα την εκτελέσουμε έως τέλους.

Ο Σέραπις είναι ο θεός προστάτης του πολέμου, της σοφίας, της ετοιμότητας και του ελέγχου πάνω στις αρχέγονες δυνάμεις της φύσης. Μέσα από τον έλεγχο πάνω στον εαυτό μας μπορούμε να επιβληθούμε πάνω σε κάθε τι άγνωστο και εχθρικό. Αυτός ο έλεγχος οδηγεί στην σοφία και με αυτή την σοφία μπορούμε να αντιμετωπίσουμε οποιοδήποτε εμπόδιο. Δεν είναι τυχαίο που το Νέο Βόθ ήταν το πρώτο που διεκδίκησε και διατήρησε την ελευθερία του όταν σιώπησε ο Βασιλιάς Θεριστής(Reaping King). Αυτή η σύνεση είναι η πηγή του Δημοκρατικού μας συστήματος το οποίο εξασφαλίζει την ελευθερία σε κάθε πολίτη. Η γενναιότητα και πανουργία που μας έχει χαρίσει ο Σέραπις είναι που εξασφαλίζουν την ευημερία της Δημοκρατίας μας.

Παρόλα αυτά, όπως λέει και ο Σιωπηλός Κυνόδοντας, για να νικήσεις τον εχθρό πρέπει να τον ξέρεις σαν τον εαυτό σου. Δεν υπάρχει καλύτερο σημείο να ξεκινήσω λοιπόν από τον θεό που λατρεύουν οι εχθροί μου. Έτσι λοιπόν επιστράτευσα όλες μου τις δυνάμεις για να μάθω για την θεότητα που λατρεύουν αυτοί οι βάρβαροι. Ό,τι έμαθα ήταν χάρις σε κάποιους περιπλανώμενους εμπόρους καθώς και τους κυνηγούς που είναι αρκετά γενναίοι για να μας ακολουθήσουν σε αυτή την εκστρατεία. Μου διηγήθηκαν κάποιους μύθους και δοξασίες που σε μερικά σημεία έμοιαζαν να έχουν βγει από ΝεοΒοθιανά Έπη. Όμως οι ομοιότητες ήταν επιφανειακές. Όσο τις παρατηρούσα, τόσο οξύνονταν οι αντιθέσεις.  

Ο Φάμιρ είναι ο θεός του πολέμου. Όπως ο Σέραπις, τιμάει τις πολεμικές αρετές αλλά ο δρόμος που οδηγεί στην αυτοπραγμάτωση είναι πολύ διαφορετικός. Ο Σέραπις συνιστά σύνεση και αυτοέλεγχο. Ο Φάμιρ ωθεί τους πιστούς σε ωμή βία και τους προτρέπει να ασπαστούν τα πιο πρωτόγονα ένστικτα τους. Ο Σέραπις αναγνωρίζει την σοφία που υπάρχει στο να επιδιώκουμε να εκμεταλλευτούμε τα έργα του Σαν για ανώτερους σκοπούς. Ο Φάμιρ το καταδικάζει ως ανάθεμα και μια πράξη που απομακρύνει τον πολεμιστή από τα πιο αρχέγονα του ένστικτα. Δεν είναι άξιο να απορεί κανείς που μια θεότητα τόσο ζωώδης απαιτεί από τους άρχοντες των πιστών να θυσιάζουν τα ίδια τους τα παιδιά... Κάτι τέτοιο στο Νέο Βοθ θα είχε οδηγήσει σε εμφύλια διαμάχη.

Όπως θα περίμενε κανείς, αυτοί οι άγριοι είναι υπερβολικά απλοϊκοί. Υποκλίνονται στην ωμή δύναμη των όπλων και αυτό φαίνεται σε κάθε ύμνο που προσφέρουν στην βάρβαρη θεότητα τους. Αυτό είναι εμφανές και απο τα προστάγματα της Ζωντανής Καταιγιδας. Τα προστάγματα είναι τα παρακάτω
> 1. Μέσα στην αγκαλιά της καταιγίδας θα βρούμε την δικαίωση
  - Η ζωή είναι μια πάλη για τους θνητούς. Αυτό δεν πρέπει να το ξεχνάμε ούτε οι άντρες ούτε οι γυναίκες ούτε τα παιδιά. 
  Στο πεδίο της μάχης θα αγκαλιάσουμε την Καταιγίδα που βρίσκεται μέσα μας και με αυτή θα σπείρουμε τον χαμό στους εχθρούς μας. Το πεδίο της μάχης ας ποτιστεί με αίμα. Αυτό το αίμα που διατρέχει όλο το Λάγκις και έσπειρε την αρχή του τέλους για τον Ψυχρό Ήλιο, είναι αυτό που πότισε το δέντρο της ελευθερίας. Γιατί δεν μπορεί να υπάρξει άνθρωπος ελεύθερος που δεν μπορεί να χύσει αίμα. Μόνο ο δυνατός επιβιώνει και μόνο ο δυνατός έχει το δικαίωμα να είναι ελεύθερος. Η Ζωντανή Καταιγίδα και οι λεπίδες μας ας χαράξουν τον δρόμο προς την ελευθερία.
> 2. Όταν η Μακριά Νύχτα Πλησιάζει , θα προσφέρουμε στον Φάμιρ, τη ζωντανή καταιγίδα
  - Καθώς οι σκιές μακραίνουν και ο κόσμος κοιμάται κάτω από τη αγκαλιά του χειμώνα, και ενώ η μεγαλύτερη νύχτα του χρόνου ζυγώνει, 
τόσο τα θηρία όσο και οι θνητοί θα συγκεντρωθούν με ευλάβεια στον ιερό βωμό του Φάμιρ, της Ζωντανής Καταιγίδας για να προσφέρουν ότι πολυτιμότερο έχουν. 
Στην καρδιά της παγωμένης στέπας, θα προσφέρουμε στον Φάμιρ το δώρο της ζωής, ένα δείγμα της αιώνιας αφοσίωσής μας. 
Γιατί αυτή την ιερή μέρα, η θυελλώδης ευλογία του Φάμιρ θα μας εξασφαλίσει την επιβίωσή μας μέσα στην Μακριά Νύχτα, 
καθώς τιμούμε την αδάμαστη δύναμη που διατρέχει την καρδιά του παγωμένου κόσμου μας, απαλλαγμένοι από το διεστραμμένο άγγιγμα του Ψυχρού Ήλιου και τα αφύσικα δώρα που κάποτε πρόσφερε, 
δώρα που έφεραν δύναμη και εξυπνάδα, αλλά με πολύ ακριβό τίμημα, καθώς μετέτρεπαν τους παραλήπτες σε γκροτέσκα εκτρώματα.
> 3. Οι στρεβλές υποσχέσεις του Σφετεριστή πρέπει να αποταχτούν
  - Aς γίνει γνωστό στην πικρή αγκαλιά της καρδιάς του χειμώνα, όταν οι νιφάδες του χιονιού πέφτουν σαν σιωπηλά δάκρυα, ότι αποτασσόμαστε αιωνίως και ανεξαιρέτως τις στρεβλές υποσχέσεις του Ψυχρού Ήλιου, του Άρχοντα της Σάρκας και των Οστών. 
   Φυλαχτείτε από τα αφύσικα δώρα και τους σαγηνευτικούς ψιθύρους του άρχοντα των Νεκρών, ο οποίος στην ανίερη προσπάθειά του για αποθέωση, χάρισε σκοτεινή δύναμη σε «ευλογημένους» άνδρες και γυναίκες. 
   Αυτά τα "ευλογημένα" άτομα, αν και πιο δυνατά και πιο έξυπνα, κουβαλούσαν μέσα τους ένα Σαράκι που κατέτρωγε τις ψυχές τους, ενώ τα σώματά τους σιγά σιγά παραμορφώνονταν σε τερατώδεις παρωδίες της ανθρωπότητας. 
Όποιος βαδίσει στο μονοπάτι της δολιότητας του Σαν, η μοίρα θα του επιφυλάξει μια φρικιαστική κατάληξη για τον εαυτό του και τους δικούς  του. 
   Είθε να μην μας δελεάσουν ποτέ οι σκίες της κάλπικης εξουσίας, γιατί η αγκαλιά του Ψυχρού Ήλιου είναι μια μοίρα πιο κρύα από τη βαθύτερη νύχτα του χειμώνα, και τα δώρα του, αν και σαγηνευτικά, είναι μολυσμένα με ένα σκοτάδι που κατασπαράζει την ψυχή.
   
Ο Φάμιρ αντιπροσωπεύει μια ελευθερία άναρχη και δεν είναι άξιο απορίας που το Λάγκις θα βρεθεί τελειοκρατικά  σε πόλεμο. Υπάρχουν κάποια παρακλάδια της πίστης που είναι πιο διαλλακτικά όπως το δόγμα του Καταφύγιου των Ψιθυρίζουντων Σκιών. Όμως αμφιβάλλω πως, με εξαίρεση την πρωτεύουσα, η σφαίρα επιρρόης του ξεπερναέι τους τοίχους του Καταφύγιου. Ζωντανή απόδειξη για αυτό είναι το Έλντερτιουν, αν πιστέψει κανείς τις ιστορίες των πρώην εμπόρων της Στάσης του Περιπλανώμενου ταξιδιώτη. Όσο και να μιλάει κανείς για ήσυχη περισυλλογή και την αλήθεια που κρύβεται εσωτερικά στον άνθρωπο, στο τέλος τα άγρια ένστικτα βασιλεύουν στην άκαρδη στέπα. 

Όμως αυτό είναι κάτι που μπορούμε να χρησιμοποιήσουμε  προς όφελος μας. Οι φυλές είναι αρκετά περήφανες για να συνεργαστούν μεταξύ τους και αρκετά προκατειλημμένες για να εκμεταλλευτούν τα δώρα του Σαν για τους δικούς τους σκοπούς. Μόνο ένας άρχοντας με όραμα θα μπορούσε να ενώσει όλο το Λάγκις και να το οδηγήσει σε μια νέα χρυσή εποχή χωρίς να αναλογιστεί το κόστος. Ευτυχώς για εμάς δεν έχει συμβεί αυτό από την εποχή που οι Νάταλφαρ μας πρόδωσαν και πήραν το μέρος των προγόνων των Λαγκιανών. Προσεύχομαι στον Σέραπις να συνεχιστεί έτσι, και προσφέρω θυσίες στον Φάμιρ για να κατευθύνει το μένος των Λαγκιανών μακριά από εμάς. Με λίγη τύχη τα έργα του Σαν θα γίνουν δικά μας και το Νέο Βοθ θα κυριαρχήσει ξανά στο Λάγκις.


---
> **`Ημερολόγιο του Ντέσιμου Βεντίδιου Νούμου, αρχηγού της Σιωπηλής Λεγεώνας`**
